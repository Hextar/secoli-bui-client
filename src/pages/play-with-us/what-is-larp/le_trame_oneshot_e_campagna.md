<h2 id="LeTrameOneshotECampagna" class="anchor">Le trame: oneshot e campagna</h2>

Generalmente gli eventi larp a marchio Mad2Factory e non solo, si suddividono in due categorie: gli **eventi** **oneshot** e la **Campagna**.


#### **Gli eventi oneshot**

I live definiti oneshot sono avventure autoconclusive che durano una o più giornate, in rari casi anche tre giorni. Sono i più versatili perché essendo piccole storie con un inizio e una fine ben precisi possono essere ambientati nei luoghi più diversi ed appartenere ad altrettante ambientazioni di generi vari.

Per renderli degli eventi più rapidi e semplici rispetto alla Campagna, i live oneshot solitamente prevedono schede personaggio assegnate ai giocatori dai master in base alle preferenze inserite nella scheda di iscrizione all’evento. Altre volte invece, come giocatore avrai la possibilità di creare il tuo personaggio da zero ma con un sistema di costruzione rapido e semplificato. Infine, nel corso di un live oneshot potresti avere degli obiettivi personali e segreti da portare a termine e/oppure degli obiettivi “di fazione” comuni a tutti i tuoi compagni di fazione.  