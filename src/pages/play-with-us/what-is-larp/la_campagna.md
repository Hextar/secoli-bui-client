<h2 id="LaCampagna" class="anchor">La Campagna</h2>

La Campagna è un’unica, vera e propria trama che si dipana nel corso di mesi o anni ed è distribuita su più eventi. Puoi immaginarla come una stagione di _Game of Thrones_ composta da diversi episodi che nella realtà si tengono approssimativamente ogni 3-4 mesi e possono durare da uno a due giorni.

La prima Campagna di Secoli Bui si è tenuta dal 2014 al 2019. Nel corso di questo periodo i giocatori hanno giocato su due filoni diversi della storia, ovvero le due principali fazioni in conflitto a Braara: il Sacro Baluardo e La Fiamma Bianca. 
I giocatori che hanno partecipato alla Campagna hanno interpretato un solo personaggio per filone costruito da zero da loro in quanto a scheda, background, personalità e ambizioni. 

Nel corso della campagna è possibile portare un personaggio per filone e provare così l’esperienza come membro di entrambe le fazioni. Quando il tuo personaggio muore in Campagna avrai la possibilità di continuare a giocare creandone però uno ex novo. 

Del resto solo la Dama Pallida può vincere sulla morte… giusto?