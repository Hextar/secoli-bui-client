<h2 id="RazzeEPopoli" class="anchor">Razze e popoli</h2>

Gli **umani** sono la razza più comune e diffusa a Braara. Sono versatili e adattabili, non hanno

nessun vincolo caratteriale, di comportamento o di abbigliamento, anche se possono essere condizionati dalla regione di appartenenza.

 \
I **torghrad** sono umani dai lineamenti pronunciati che **vivono nel sottosuolo di Braara**. Solo pochissimi anni fa sono apparsi in superficie iniziando a farsi conoscere. Sono un popolo rude e orgoglioso, abile nella metallurgia, amano i metalli preziosi e le gemme. Non sono inclini agli scherzi e tendono a essere burberi e diffidenti. Portano lunghi capelli e i maschi hanno lunghe barbe ben curate a cui tengono molto. La bassa statura è sinonimo di prestigio e rispetto presso i torghrad.

 \
Gli **elfi** sono creature umanoidi dall'aspetto longilineo con le orecchie a punta. Hanno una vita più

lunga di quella degli umani e questo li porta ad avere un atteggiamento distaccato e controllato, che

può essere frainteso. Hanno un forte legame con la natura e le loro abitazioni sono celate nella foresta più antica e fitta di Braara. Usano sempre la diplomazia prima della forza, di norma.

 \
Gli **orchi** sono creature umanoidi dalla pelle verde, con denti sporgenti.

Sono un popolo guerriero, il più bellicoso tra tutte le razze, hanno un atteggiamento focoso e istintivo e preferiscono usare la forza per risolvere le dispute, anche se alcuni tra loro riescono ad avere un approccio più intellettuale.

 \
I **Dalaril** sono creature umanoidi simili agli elfi, dall'aspetto longilineo e con le orecchie a punta. _La pelle è scura, i capelli sono bianchi o grigi_. I Dalaril sono originari delle terre oltre il Re Bianco. Sono un popolo fortemente superstizioso e diffidente. Non amano il confronto diretto e preferiscono usare il sotterfugio per regolare conti in sospeso. Sono abili nell'utilizzo di veleni.

 \
Gli **Indomiti** sono una popolazione di esseri umani. Vivono oltre il Re Bianco, nelle nuove terre di
recente esplorate dalle genti di Braara e sebbene siano visti come **un popolo selvaggio e arretrato**, da alcuni ritenuti più simili a bestie che a esseri umani, le loro tradizioni sono tracciabili sino al tempo degli Antichi. Sono aggressivi e molto superstiziosi. Sono alleati della popolazione di Valah con cui condividono il rispetto per la natura e le tradizioni.

